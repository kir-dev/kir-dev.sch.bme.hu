---
layout: post
author: kiralybalint
date: 2017-12-30 21:01:00 CET
title: "EitherSCH"
comment: true
---

Nincs programod szilveszterre? Írtunk neked egyet..

Természetesen a komoly fejlesztés mellett szükség van néha a kikapcsolódásra, ezért megrendezésre került a Kir-Dev téli tábor. Persze az igazi fejlesztő nem bírja ki fejlesztés nélkül 1 napnál tovább így a második este kissé iluminált állapotban neki áltunk kódolni. A cél az volt, hogy az either.io-hoz hasonló játékot hozzunk létre saját SCH-s kérdésekkel. 

Az eredményt a https://either.sch.bme.hu címen találjátok. Jó szórakozást és boldog új évet kíván a Kir-Dev.

Akik nem ismeri a játékot azoknak itt egy **rövid játékszabály**:

**A játék előkészületei**
A társaság vegyen magához megfelelő mennyiségű alkoholt.
Nagy társaság esetén projektor használatát ajánljuk.

**A játék menete**
A honlapot betöltve azonnal indul a játék egy kérdéssel, melyre 2 választási lehetőség van. Minden esetben kék és piros mező jelöli a két lehetőséget. A társaság tagjainak a feladata, hogy közösen megvitassák a kérdést és döntésre jussanak az opciók között. A társaságnak nem kell egységes véleményen lennie. Miután megszületett a többség általi döntés, arra a mezőre kattintsatok.

Kattintás után egy százalékos eredmény jelenik meg. Amennyiben a nagyobb százalékban választott opcióra kattintottatok, a társaság azon fele, aki arra adta a voksát, nem iszik. Aki a kisebb százalékú mezőre kattintott volna iszik. A sikeres döntést *Talált* felirat a sikertelen döntést *Igyatok* felirat jelöli.

Ha nem sikerül megegyezni a választ illetően akkor mindenki iszik.

**Rendhagyó esetek**
Ha a számítógépet kezelő ember túl részeg annak használatához, akkor az veszi át tőle a kezelést aki először felhívja erre a figyelmet. 
Ha figyelmet felhívó túl részeg, akkor a tőle balra ülő veszi át a számítógép kezelő helyét.

**Kérdésbázis bővítés**
Lehetőség van saját kérdések felvételére is. Ezt az oldal bal felső sarkában elhelyezett apró zöld gombra kattintva tehetitek meg.

**Játék opciók**
A játékban elérhető egy nem csak SCH-s kérdéseket tartalmazó kérdésbázis is, melyet a bal alsó sarokban lévő checkbox-szal tudtok elérni.

**Játék vége**
A játék véget ér, ha
* Az alkohol elfogyott
* A csapat legalább fele hányt már


Jó szórakozást és jó játékot.
